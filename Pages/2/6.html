<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="style.css">
    <title>Document</title>
</head>
<body>
    <main>
        <header>
            <h1>Ixtisoslashtirilgan maktablarda o‘quv-tarbiya jarayonini tashkil etish</h1>
        </header>
        <section>
    <p>27. Ixtisoslashtirilgan maktablarni aniq va tabiiy fanlarga yo‘naltirish Agentlik tomonidan amalga oshiriladi.</p><p>
    28. Ixtisoslashtirilgan maktablarda ta’lim aniq fanlar yo‘nalishi bo‘yicha 5 — 11-sinflar, tabiiy fanlar yo‘nalishi
    bo‘yicha 7 — 11-sinflar hajmida amalga oshiriladi.
    Har bir sinfdagi o‘quvchilar soni 24 nafardan ortiq bo‘lishiga yo‘l qo‘yilmaydi.
    </p>
    <p>29. Ixtisoslashtirilgan maktablarda ta’lim jarayoni Agentlik tomonidan tasdiqlangan davlat ta’lim standartlari asosida
    umumiy o‘rta ta’lim sohasida xizmat ko‘rsatuvchi xorijiy tashkilotlar bilan hamkorlikda ishlab chiqiladigan hamda
    Agentlik tomonidan tasdiqlanadigan o‘quv rejalari va ta’lim dasturlariga muvofiq amalga oshiriladi.
    </p>
    <p>30. Ixtisoslashtirilgan maktablar bitiruvchilariga davlat namunasidagi ta’lim to‘g‘risidagi hujjat beriladi.
    </p>
    <p>31. O‘quvchilarni sinfdan sinfga o‘tkazish Agentlik tomonidan belgilanadigan tartibda tegishli imtihonlarni
    muvaffaqiyatli topshirish natijalariga asosan ixtisoslashtirilgan maktab direktorining buyrug‘i bilan amalga oshiriladi.
    </p>
    <p>32. Ixtisoslashtirilgan maktablar o‘quvchilari davlat tashkilotlarida ishlaydigan ota-onasining ish joyi bitta hududdan
    boshqa hududga o‘zgargan taqdirda, o‘sha hududdagi ixtisoslashtirilgan maktabda bo‘sh o‘rin mavjud bo‘lganda
    o‘quvchining o‘qishini ko‘chirishga ruxsat etiladi.
    </p>
    <p>33. O‘quvchilar quyidagi hollarda ixtisoslashtirilgan maktabning o‘quvchilari safidan chiqariladi yoki chetlashtiriladi:
    o‘quvchi o‘z tashabbusi bilan boshqa umumiy o‘rta ta’lim muassasasiga ko‘chirish (ota-onasining yoki qonuniy
    vakillarining arizasi asosida) istagini bildirganda;
    individual ish olib borilishiga qaramasdan, reytingi va akademik o‘zlashtirishning tizimli pasayishi (ketma-ket 2
    chorakda ixtisoslik fanlaridan 3 bahoga o‘zlashtirganda) kuzatilganda;
    sinfdan sinfga o‘tkazish imtihonlaridan o‘ta olmagan taqdirda;
    kirish imtihonlarini topshirish jarayonlarida o‘quvchi tomonidan taqdim etilgan (topshirilgan) hujjatlarning qalbakiligi
    aniqlanganda;
    kirish imtihonlari davomida imtihon topshiriqlarining boshqa o‘quvchi tomonidan bajarilganligi aniqlanganda;
    ixtisoslashtirilgan maktablarning o‘quv intizomi va ichki tartib-qoidalarini bir marta qo‘pol yoki muntazam ravishda
    buzilganda.</p>
        </section>
    </main>
</body>
</html>