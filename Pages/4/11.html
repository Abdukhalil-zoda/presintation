<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="style.css">
    <title>Document</title>
</head>
<body>
    <main>
        <header>
            <h1>
                Pedagog kadrlar bilan ta’minlash./h1>
        </header>
        <section>
    
            <p>
                <br><br>70.	Ixtisoslashtirilgan maktabning o‘qituvchisi tegishli fan yo‘nalishi bo‘yicha kamida bakalavr darajasidagi oliy pedagogik ma’lumot va kamida ikkinchi malaka toifasiga ega bo‘lishi lozim.
Shuningdek, “Ilg‘or o‘qituvchi”, “Ustoz o'qituvchi” yoki “Professional o‘qituvchi” darajali sertifikatni olgan pedagog kadrlarni ularning malaka toifasidan qat’iy nazar pedagogik faoliyat bilan shug‘ullanish huquqiga ega bo‘ladi.
Pedagogik faoliyat bilan shug‘ullanish sud hukmiga asosan man etilgan yoki yetarli ma’lumot va toifaga ega bo‘lmagan shaxslarning maktabda bu faoliyat bilan shug‘ullanishiga yo‘l qo‘yilmaydi.
Ixtisoslashtirilgan maktabda fakultativ mashg‘ulotlar, to‘garaklar va mahorat darslarini olib borishga jalb etiladigan sport, musiqa, tasviriy san’at va chizmachilik, hunarmandlik sohalarining tor yo‘nalishlaridagi mutaxassislarga ehtiyoj mavjud bo‘lgan hollarda Agentlikning ruxsati bilan yuqoridagi talablar istisno qilinishi mumkin.
71.	Ixtisoslashtirilgan maktabga tegishli ma’lumotga, kasb mahorati va tayyorgarligiga ega bo‘lgan malakali, raqobatbardosh pedagog kadrlar ehtiyojga ko‘ra vakant mavjud bo‘lgan har bir o‘ringa maktab rahbariyati tomonidan Agentlikka kamida 3 nafar nomzod tavsiya etiladi va suhbatdan o‘tkaziladi. Suhbatdan muvafaqqiyatli o‘tgan nomzod maktab direktorining buyrug‘i bilan ishga qabul qilinadi.
Nomzodlar xorijiy davlatlarda o‘qigan, malaka oshirgan, chet tillari va axborot- kommunikatsion texnologiyalaridan faoliyati davomida samarali foydalana oladigan bo‘lgan hollarda ustunlik beriladi.
72.	Pedagog kadrlar belgilangan tartibda Pedagogik mahorat va xalqaro baholash ilmiy-amaliy markazida tashkil etiladigan malaka oshirish kurslariga jalb etiladi.
73.	Ixtisoslashtirilgan maktabning pedagogik jamoasi a’zolari o‘qitish yo'nalishlari bo'yicha uslubiy birlashmalarga birlashadilar.
74.	Ixtisoslashtirilgan maktab rahbariyati pedagoglarning obro‘-e’tibori va ijtimoiy maqomini, ularning mas’uliyati va kasb mahoratini oshirish bo‘yicha aniq yo‘nalishli ishlarni amalga oshiradi, ularning tizimli ravishda malaka oshirishlari va o‘z ustida ishlashlari, ta’lim jarayoniga ilg‘or pedagogik va axborot kommunikatsiya texnologiyalari, shuningdek, yangi o‘quv dasturlari joriy etilishi uchun shart- sharoitlar yaratadi.
75.	0‘zbekiston Respublikasining amaldagi qonun hujjatlariga muvofiq attestatsiya natijasiga ko‘ra pedagog xodimlarning malaka toifalari belgilanadi.
76.	Pedagog xodimlar va ishchi xodimlarga qo‘shimcha ustamalar belgilash, moddiy rag‘batlantirish va ijtimoiy himoya qilish yoki intizomiy jazo choralarini qo‘llash maktabning pedagogik kengashning tegishli qarori hamda 0‘zbekiston Respublikasi qonunlari va Mehnat kodeksi asosida amalga oshiriladi.















            </p>
    
        </section>
    </main>
</body>
</html>