<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="style.css">
    <title>Document</title>
</head>
<body>
    <main>
        <header>
            <h1>Ixtisoslashtirilgan maktabda o‘quv-tarbiya jarayonini tashkil etish.</h1>
        </header>
        <section>
    
            <p>
               <br><br> 42.	Ixtisoslashtirilgan maktabni aniq va tabiiy fanlarga yo‘naltirish Agentlik tomonidan amalga oshiriladi.
               <br><br>43.	Ixtisoslashtirilgan maktabda ta’lim aniq fanlar yo‘nalishi bo‘yicha 5-11-sinflar, tabiiy fanlar yo‘nalishi bo‘yicha 7-11-sinflar hajmida amalga oshiriladi.
Har bir sinfdagi o‘quvchilar soni 24 nafardan ortiq bo‘lishiga yo‘l qo‘yilmaydi.
<br><br>44.	Ta’lim jarayoni Agentlik tomonidan tasdiqlangan davlat ta’lim standartlari asosida umumiy o‘rta ta’lim sohasida xizmat ko‘rsatuvchi xorijiy tashkilotlar bilan hamkorlikda ishlab chiqiladigan hamda Agentlik tomonidan tasdiqlanadigan o‘quv rejalari va ta’lim dasturlariga muvofiq amalga oshiriladi.
Ixtisoslashtirilgan maktabda o‘quv-tarbiya jarayoni davlat tilida amalga oshiriladi, shuningdek, talab va ehtiyojdan kelib chiqib ayrim fanlar ingliz tilida ham olib borilishi mumkin.
<br><br>45.	Ixtisoslashtirilgan maktablar bitiruvchilariga davlat namunasidagi ta’lim to‘g‘risidagi hujjat beriladi.
Tayanch o‘rta ta’lim o‘quvchilarga yo‘nalishni ixtiyoriy ravishda tanlash asosida ta’lim muassasasining 10-11-sinflarida, akademik litseylar yoki kasb-hunar maktablarida ta’limni davom ettirish huquqini beradi.
0‘rta ta’lim (9-11-sinflar) umumta’lim hamda ixtisoslashtirilgan o‘quv dasturlarini o‘zlashtirish asosida o‘quvchilarda ijtimoiy hayot uchun zarur bilim, ko‘nikma va malakalarni egallash, kompetensiyalarni shakllantirish, maxsus va chuqurlashtirilgan tayyorgarlikni talab etmaydigan kasblarni o‘rgatish orqali ularning kasb-hunar olishga bo‘lgan ehtiyojini qondirishga yo‘naltiradi hamda ta’limning navbatdagi bosqichini tanlashga yordam beradi.
<br><br>46.	0‘quvchilarni sinfdan sinfga o‘tkazish Agentlik tomonidan belgilanadigan tartibda tegishli imtihonlami muvaffaqiyatli topshirish natijalariga asosan ixtisoslashtirilgan maktab direktorining buyrug‘i bilan amalga oshiriladi.
<br><br>47.	Ixtisoslashtirilgan maktab o‘quvchilari davlat tashkilotlarida ishlaydigan ota-onasining ish joyi bitta hududdan boshqa hududga o‘zgargan taqdirda, o‘sha hududdagi ixtisoslashtirilgan maktabda bo‘sh o‘rin mavjud bo‘lganda o‘quvchining o‘qishini ko‘chirishga ruxsat etiladi.
<br><br>48.	0‘quv yili tegishli yilning 2-sentabridan kelgusi yilning 25-mayiga qadar davom etadi va to‘rtta chorakka bo‘linadi.
<br><br>49.	Kundalik o‘quv mashg‘ulotlari soni va tartibi maktab direktori, kasaba uyushma raisi, shifokor, psixolog bilan kelishilgan hamda pedagogik kengashda tasdiqlangan dars jadvali bilan belgilanadi:
o‘quv yilining davomiyligi - 34 hafta;
o‘quv haftasining davomiyligi - 6 kun (pedagogik kengash qarori va amaldagi sanitariya qoidalari va me’yorlariga amal qilgan holda 5 kunlik o‘qish haftasiga o‘tishi mumkin);
dars mashg‘ulotining davomiyligi - 45 daqiqa;
dars mashg‘ulotlari oralig‘idagi tanaffusning davomiyligi 5-10 daqiqa (o‘quv kuni o‘rtasidagi tanaffusning davomiyligi 30 - 50 daqiqagacha).
<br><br>50.	Mehnat to‘g‘risidagi qonun hujjatlarida bayram (ishlanmaydigan) kuni deb belgilangan kunlarda dars mashg‘ulotlari o‘tkazilmaydi.
<br><br>51.	Bayram (ishlanmaydigan) kunlarga to‘g‘ri kelib qolgan dars mashg‘ulotlarining mavzulari o‘quv dasturlarini ixchamlashtirgan holda keyingi dars mashg‘ulotlarida o‘tkaziladi.
<br><br>52.	0‘quv yili davomidagi ta’tillaming muddatlari quyidagicha belgilanadi:
kuzgi ta’til - 4-noyabrdan boshlab 6 kalendar kun;
qishki ta’til - 28-dekabrdan boshlab 14 kalendar kun;
bahorgi ta’til - 21-martdan boshlab 7 kalendar kun;
yozgi ta’til - o‘quv yilining oxirgi o‘qish kunidan boshlab 1 -sentabrgacha;
ta’tilning oxirgi kuni bayram (ishlamaydigan) kunga to‘g‘ri kelib qolgan taqdirda, dars mashg‘ulotlari keyingi ish kunidan boshlab davom ettiriladi.
<br><br>53.	Ixtisoslashtirilgan maktabda yozgi ta’til kunlari kunduzgi bolalar oromgohlari tashkil etilishi mumkin.
<br><br>54.	Ixtisoslashtirilgan maktabda ixtisoslik fanlari hamda xorijiy tillar Agentlik tomonidan tasdiqlangan o‘quv reja asosida tegishli sinflarda o‘quvchilar ikki guruhga bo‘lib o‘qitiladi.
Fakultativ mashg‘ulotlar kunning ikkinchi yarmida Agentlik tomonidan belgilangan tartib asosida tashkil etiladi.
<br><br>55.	0‘quvchilaming sifatli bilim olishini va ularni ta’lim standartlariga mos holda o‘qitish natijalarini nazorat qilishni ta’minlash Agentlik tomonidan belgilangan tartib asosida olib boriladi.
Xorijiy tillardan o‘quvchilarning o‘zlashtirish darajasi xalqaro baholash tizimi asosida, boshqa tegishli fanlardan xalqaro talablar asosida ishlab chiqilgan milliy baholash tizimi asosida aniqlanishi mumkin.
Nazorat turlari belgilangan muddatda tanlov asosida Agentlik tomonidan o‘tkazilishi mumkin.
Ichki va tashqi monitoring Agentlik tomonidan belgilangan tartibda tashkil etiladi.
<br><br>56.9 va 11-sinf o‘quvchilari yakuniy davlat attestatsiyasidan o‘tkaziladi. 0‘quvchilarni yakuniy davlat attestatsiyasidan ozod qilish masalasi tibbiy komissiya xulosasiga asosan o‘rnatilgan tartibda hal etiladi.
0‘quvchilami yakuniy davlat attestatsiyasidan ozod bo‘lish huquqini beruvchi kasalliklar ro‘yxati Agentlik hamda Sog‘liqni saqlash vazirligi tomonidan belgilanadi.
0‘quvchilarning xalqaro va respublika olimpiadalari, tanlovlari, musobaqalari hamda boshqa ko‘rik-tanlovlardagi ishtiroki yakuniy davlat attestatsiyasi muddatlariga to‘g‘ri kelib qolgan taqdirda, ular Agentlik bilan kelishilgan holda tegishli buyruq bilan ro‘yxat asosida ishtirokchi o‘quvchilarga yakuniy davlat attestatsiyasi kunini boshqa sanaga ko‘chirish orqali amalga oshiriladi.
<br><br>57.	Ixtisoslashtirilgan maktablarda oltin medal 9-sinfni bitirganlik to‘g‘risidagi a’lo darajali shahodatnomasi mavjud bo‘lgan, ixtisoslashtirilgan maktabning 10- va 11-sinflarida barcha fanlar bo‘yicha yakuniy nazoratlar, choraklik va yillik baholari a’lo bo‘lgan namunali xulq-atvorli va jamoat ishlarida faollik ko‘rsatgan bitiruvchilarga beriladi.
Kumush medal 9-sinfni bitirganlik to‘g‘risidagi a’lo darajali shahodatnomasi mavjud bo‘lgan, ixtisoslashtirilgan maktabning 10- va 11-sinflarida barcha fanlar bo‘yicha yillik baholari a’lo bo‘lgan, namunali xulq-atvorli va jamoat ishlarida faollik ko‘rsatgan bitiruvchilarga beriladi.
<br><br>58.	Ixtisoslashtirilgan maktabda ta’lim sifati monitoringi yuritiladi, o‘quvchilarning fanlar bo‘yicha haftalik o‘zlashtirishlari va o‘qituvchilarning dars o'tish uslubiyasi tahlil qilib boriladi.
<br><br>59.	Ixtisoslashtirilgan maktabda sinfdan	tashqari va to‘garak mashg‘ulotlari (ixtisoslashtirilgan fanlardan tashqari)	ota-onalarning xohish-istaklari, o‘quvchilarning qiziqishi va qobiliyatlarini inobatga olgan holda pedagogik kengashning qarori bilan o‘tkaziladi.
<br><br>60.	0‘zbekiston hududida istiqomat qilayotgan chet el fuqarolari va fuqaroligi bo‘lmagan shaxslarning farzandlari shartnoma va bitim bilan ixtisoslashtirilgan maktabga belgilangan tartibda qabul qilinadi, hukumatlararo tuzilgan madaniy, ilmiy hamkorlik bitimlari, rejalari asosida qabul qilingan fuqarolarning farzandlari agar shartnoma va bitim bilan o‘zgacha tartib belgilanmagan bo‘lsa, Respublika qonunlari
hamda mazkur ustavda belgilangan huquqlardan foydalanadi va majburiyatlarini bajaradi.
<br><br>61.Hukumat qarorlarida nazarda tutilgan hollardan tashqari holatlarda o‘quvchilami o‘qish vaqti hisobiga o‘qish jarayonlari bilan bog‘liq bo‘lmagan turli tadbirlarga jalb qilish taqiqlanadi.
<br><br>62.0‘quvchilarni respublika va xalqaro olimpiadalar, ko‘rik-tanlovlar, musobaqalarga tayyorgarlik ko‘rish hamda ishtirok etish uchun darsdan ozod etish maktab direktori buyrug‘i asosida amalga oshiriladi.
<br><br>63.	Ixtisoslashtirilgan maktabdagi ta’lim-tarbiya samaradorligini yanada oshirish maqsadida “Oila-mahalla-ta’lim muassasasi” hamkorligi jamoat kengashi, Kuzatuv kengashi, kasaba uyushmalari va xotin-qizlarning boshlang‘ich tashkilotlari va boshqalar belgilangan tartibda tuziladi.

            </p>
        </section>
    </main>
</body>
</html>